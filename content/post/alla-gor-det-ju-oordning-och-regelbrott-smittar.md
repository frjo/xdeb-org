---
title: "Alla gör det ju – oordning och regelbrott smittar"
date: 2008-12-13T06:51:46+01:00
lastmod: 2014-05-06T11:16:45+02:00
author: "Fredrik Jonsson"
tags: ["science","social","society"]
aliases:
  - /node/1142/
slug: "alla-gor-det-ju-oordning-och-regelbrott-smittar"

---

{{< figure src="/images/broken-windows.jpg" width="400" class="right" alt="broken windows" >}}

Vetenskapsnytts blog [ "Alla gör det ju": oordning och regelbrott smittar](http://vetenskapsnytt.blogspot.com/2008/12/alla-gr-det-ju-oordning-och-regelbrott.html) skiver om en intressant Holländsk undersökning.

Den Hollänska forskargruppen ville ta reda på ifall oordning och regelbrott verkligen smittar, "the Broken Windows theory". De gjorde sex omfattande fältexperiment och här är några exempel på resultaten:

{{< clear >}}

* 33% slängde cykelstyres-flyern på marken vid en oklottrad vägg; men hela 69% skräpade ner på samma sätt om väggen hade synligt klotter
* 27% tog en genväg till sin bil genom avspärrat område; men om staketet hade fastkedjade cyklar (trots förbudsskylt) ökade andelen till 82%
* 30% slängde en flyer, som suttit under bilens vindrutetorkare, på marken; men om garaget också hade övergivna kundvagnar gjorde 58% detsamma
* 52% slängde cykelstyres-flyern på marken i ett cykelskjul; men om de hörde ljud från (enligt lag förbjudna) fyrverkerier skräpade 80% ner (=> effekten gäller inte bara synlig oordning)
* 13% av de som gick förbi brevlådan som hade ett utstickande kuvert med synlig sedel stal kuvertet eller sedeln; om brevlådan var nedklottrad/nedskräpad dubblades stöldfrekvensen (25% resp 27%)

Skillnaderna är verkligen betydande.

De flesta som kommer till Sverige tycker att det är väldigt rent och snyggt. Ett undantag är Japaner och efter att ha tillbringat en hel del tid i Japan så förstår jag varför. Nedskäpning och spottning på gator är i princip icke existerande och dessutom städas det frenetisk. I Japan lyckas till och med de hemlösas kartong och plast "bostäder" andas en sorts prydlighet (vilket gör deras utsatta situation än mer tragisk).

Jag tycker att Sverige var prydligare för låt oss säga 20 år sedan. En förklaring jag fått är att det nästan inte finns några vaktmästare kvar. I det kommunal bostadsområdet där jag bor är det ett serviceföretag som på kontrakt har hand om skötsel och underhåll. De fick kontrakten för att de var billigast, det är ju hela poängen med att lägga ut verksamhet.

Det fungerar ok men jag måste rätt ofta säga till om att saker behöver fixas och det tar tid innan det ordnas. Med anställda vakmästare som kostar pengar oavsett om de arbetar eller rullar tummarna tror jag det är lättare att få alla småsaker fixade. Bra vakmästare går dessutom runt och fixar dessa småsaker innan man har orsak att säga till. Smörjer dörrar så de går igen ordentligt, byter lampor i förråden, lagar pinnen i staketet som gått av etc. etc.

Vaktmästare gör vår omgivning mer prydlig. De kostar förstås mer än lågbjudande serviceföretag, men är det verkligen så på lång sikt? Jag som gillar ordning och redan skulle gärna se at hyran höjdes mot att vi fick tillbaka vaktmästarna.

