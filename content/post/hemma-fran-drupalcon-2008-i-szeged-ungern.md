---
title: "Hemma från Drupalcon 2008 i Szeged, Ungern"
date: 2008-09-25T11:00:18+02:00
lastmod: 2008-10-02T15:48:58+02:00
author: "Fredrik Jonsson"
tags: ["drupal","drupalcon","teknologi"]
aliases: ["node/1100"]

---

{{< figure src="/images/gruppbild_drupalcon_szeged_2008.jpg" width="400" class="right" alt="gruppbild drupalcon szeged 2008" >}}
{{< figure src="/images/szeged_borgmastaren_macar.jpg" width="400" class="right" alt="szeged borgmastaren macar" >}}
{{< figure src="/images/szeged_ungern.jpg" width="400" class="right" alt="szeged ungern" >}}

Drupalcon 2008 i Szeged var fantastisk! Konferensen själv var otroligt välorganiserad, konferenslokalen hypermodern och trevlig, staden vacker och ren, människorna trevliga och välkomnande och de trådlösa näten både på hotellet och konferensen fungerade hela tiden med acceptabel bandbredd.

Så bra var det faktiskt, till råga på allt sken solen från en blå himmel större delen av tiden.

Det allra bästa var nog att lära känna de svenska Drupal-utvecklarna bättre, träffade flera nya också. För det första är de trevliga och intressanta människor och för det andra blir det så mycket lättare att samarbeta på distans efter att ha umgåtts i några dagar.

De två bästa sakerna jag var på:

* [Drupal in the Cloud | Drupalcon Szeged 2008](http://szeged2008.drupalcon.org/program/sessions/drupal-cloud)
* [Rasmus Lerdorf keynote - Simple is Hard | Drupalcon Szeged 2008](http://szeged2008.drupalcon.org/program/sessions/rasmus-lerdorf-keynote-simple-hard)

Drupal in the Cloud visade hur enkelt man kan använda [Amazon EC2](http://aws.amazon.com/ec2/) (och andra liknande datormoln) med Drupal. Klart fascinerande! Du hamnar på första sidan hos Digg eller Yahoo och din trafik mångdubblas. Dra igång extra instanser i molnet på några minuter, när trafiken mattar av kastar du bort dem. Man betalar bara för de antal timmar man använd dem och för trafiken. 

Alternativen är att ens webb-plats blir onåbar för att man saknar resurser eller att man har en massa extra servrar själv som till vardags inte gör någonting, men kostar pengar i alla fall.

Förutom att det är praktiskt, smidigt och billigt att använda tjänster som Amazon EC2 är det nog dessutom miljövänligt. All extra serverkapacitet, backup-system etc. kan minimeras. Datorer med kringutrustning står för en ordentlig del av elkonsumtionen.

Så snart Amazon fått upp sina europeiska EC2 servrar ska jag börja testa tjänsten. Jag använder redan Amazons europeiska S3 tjänst och det är en stor skillnad att ha servrarna på rätt sida Atlanten.

Rasmus Lerdorf (Mr PHP) pratade mycket om att skriva effektiv kod. Han tryckte på miljöaspekten, effektiv kod kräver mindre resurser, mindre resurser kräver färre och mindre servrar och det leder till minskad energianvändning.

Det var kul, men inte så överraskande, att nästan alla Drupal-utvecklare är Mac eller Linux användare. Typ 48/48 mellan Mac OS X och Linux (främst Ubuntu vad jag såg) och resterande 4 procent allt annat, inklusive Windows.

Länkar till videos och presentationer på [Sessions and BoFs, download slides and videos | Drupalcon Szeged 2008](http://szeged2008.drupalcon.org/program/sessions).

Länkar till mer bilder på [Photos, galleries | Drupalcon Szeged 2008](http://szeged2008.drupalcon.org/gallery).

