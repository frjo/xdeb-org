---
title: "En svart till mig och en vit till frun tack"
slug: "en-svart-till-mig-och-en-vit-till-frun-tack"
date: 2008-08-01T16:34:21+02:00
lastmod: 2014-05-06T11:15:03+02:00
author: "Fredrik Jonsson"
tags: ["apple","iphone","mobile","teknologi"]
aliases:
  - /node/1069/

---

{{< figure src="/images/iphone-white.jpg" width="190" class="right" alt="iphone white" >}}

iPhone, den är precis lika rolig att använda som jag trodde! 

**Saker jag verkligen gillar med telefonen:**

* Skärmen, den enda skärm jag sett som kan jämföras är den på Sony PSP.
* Knapp för att växla till tyst läge. "Manner mode" kallas det i Japan och det är verkligen gott uppförande att inte störa sin omgivning med fåniga ringtoner.
* GPS, flera program använder det redan och många fler fyndiga lösningar kommer säkert att dyka upp.



**Här är de program jag installerat (alla är gratis):**

* AIM
* Currency
* Here I Am
* hitta.se
* Locly
* NetNewsWire
* Remote

AIM fungerar ok för att chatta med andra AIM-/iChat-användare men programmet skulle kunna göra mycket mer.

Currency är en enkel valutaomvandlare, lite väl enkel men den fungerar.

Here I Am kan skicka din position som en Google maps länk med e-post.

hitta.se har flera smidiga detaljer som gör det snabbt och trevligt att använda.

Locly hittar restauranger, taxiföretag, wikipedia-artiklar m m. som hör ihop med den plats där du just nu befinner dig. Fungerar förvånansvärt bra!

NetNewsWire är ett måste för oss som använder programmet i våra Macar för att läsa RSS-flöden. 

Remote gör iPhonen till en suverän fjärrkontroll för iTunes/stereon. Som jag skrev i bloggen "[My new Hi-Fi setup...](/node/800)" spelar jag all musik via iTunes till stereon.

**Saker jag tycker Apple borde fixa är:**

Riktig iChat program som stödjer så mycket som möjligt av vad vanliga iChat kan. Ljudchatt står t ex högt på listan liksom kryptering.

Möjlighet att ladda upp bilder som ligger på telefonen till hemsidor, t ex när man ska blogga. Förstår faktiskt inte varför detta inte redan fungerar. Bilderna ligger redan på telefonen och Safari i iPhone verkar mycket kompetent i övrigt.

