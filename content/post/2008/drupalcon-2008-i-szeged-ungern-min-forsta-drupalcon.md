---
title: "Drupalcon 2008 i Szeged, Ungern - min första Drupalcon"
slug: "drupalcon-2008-i-szeged-ungern-min-forsta-drupalcon"
date: 2008-06-25T23:16:54+02:00
lastmod: 2008-07-21T08:59:32+02:00
author: "Fredrik Jonsson"
tags: ["drupal","drupalcon","teknologi"]
aliases:
  - /node/1048/

---

{{< figure src="/images/Drupalcon_banner_for_drupalorg.png" width="200" class="right" alt="Drupalcon banner for drupalorg" >}}

[Drupalcon Szeged 2008 | Szeged, Hungary; August 27-30, 2008.](http://szeged2008.drupalcon.org/) blir min första Drupalcon. Hoppas på att knyta många kontakter, träffa folk som jag förut bara haft kontakt med via nätet och förstås lära mig mycket nytt på och utanför föreläsningarna.

Det ska också bli intressant att se lite av [Ungern](http://sv.wikipedia.org/wiki/Ungern) och staden [Szeged](http://sv.wikipedia.org/wiki/Szeged). Ungern var, och är nu återigen, en viktig del av Centraleuropa. Landet "försvann" några årtionden bakom järnridån men nu har de återtagit sin plats som en del av Centraleuropa.

Jag var nära att åka till Barcelona på Druplacon 2007 men det blev tyvärr inte av. Träffade några av de svenskar som var där, både konferensen och staden var tydligen inget man borde ha missat.

I Sverige-gruppen hittar man fler svenskar som ska på årets Drupalcon, [Vilka funderar på att åka till Drupalcon 2008 i Szeged, Ungern?](http://groups.drupal.org/node/11954).

Hotellet ska ha trådlöst Internet och fungerar det så ska jag försöka blogga en del från konferensen.



